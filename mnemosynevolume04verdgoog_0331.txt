monemus. 321

tur. Deinde· id quod Brieger Lachmannum secutus· legit nullum
hoc loco habet sensum. Nam verba quae sunt „cum lapidi
lapidem terimus , manare cruorem’', etiamsi aliquid ante ea
excidisse existimemus , nihil significare possunt nisi ex ipsis
lapidibus tritis oportere manare eruorem sive sanguinem , id
quod ea condicione tantum verum· esset , si lapides animalibus
aut hominibus essent nutrimento ita ut ex iis fieret sanguis;
hoc autem' neque Anaxagoras , neque Epicurus , neque Lueretius
potuit contendere , quod recte antiquiores interpretes perspexerunt.

Praeterea Lachm. et Brieg. vs. 885 vocem herbis quae ita
legitur in codicibus , mutant in herbas , quod minime est pro-
bandum.

Denique quamquam nondum mihi contigit ¹¹¹² invenirem aliud
exemplum verbi terendi coniuncti eum praepositione in et ac-
cus„ tamen per se tam dilucida est haec constructio , ut sine
exemplis non offendat. Ob has causas omnes arbitror id quod
traditum legitur non esse mutandum , sed sanam sententiam

praebere.

I 998 postremo ante oculos res rem finire videtur,

' aer dissaepit collis atque aera montes ,
terra mare et contra mare terras terminat omnis:
omne quidem vero nil est quod finiat extra.

Brieger auctore Hoerschelmanno hos versus seclusit. Hoer-
schelm‘annus enim a. 1877 Observationes Lucretianas alteras
emisit ‚ quibus totam quaestionem de inani Lucretiano pertrac-
tavit. De vss. laudatis autem pag. 20 haec dicit: „ne ego
quidem turbatum esse argumentorum ordinem in eis, ‘quae v. 997
secuntur, negaverim. Nam versibus 998- 1001 extra omne nihil
esse iterum exponitur, quod post primum et alterum argumenta
huic simillima , ante tertium faciendum fuisse rectissime Munro
iudicavit. Sed proferam quod sentio. Nullo omnino loco versus
isti, quales extant, ⁴apte inseri possunt neque ullo unquam
inserti fuerunt. Nihil enim eis continetur, quin et plenius et
magis perspicue in primo argumento vv. 958—967 expositum
sit: finem nihil habere , nisi extra sit quod finiat; extra omne

