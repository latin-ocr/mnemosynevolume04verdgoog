anonvmus. 1 325

Possit aliquis putare Lucretium hoc loco Stoicos refellere, id
quod Munro sentire videtur (ad ve. 191). Stoici enim docebant
„eam naturam esse quattuor omnia gignentium corporum (scil.
quattuor elementorum) ut . . . terrena et umida suopte nutu
et suo pondere ad pares angulos in terram et in mare ferantur,
reliquae duae partes , una ignea, altera animalis . . . rectis lineis
in caelestem locum subvolent, sive ipsa natura superiora appe-
tente ‚ eive quod a gravioribus leviora natura repellantur” ¹).
Illud eane „ipsa natura’' quaedam corpora superiora appetere
repugnat doctrinae Epicureorum , sed certe non omnes Stoici
id docebant, Nam Zeno ille quidem tradidit οὐ πάντως σῶμα
βάρος &xum ἀλλ’ οἱβαρῆ εἶναι α’έρα καὶ πῦρ . . φύσει γὰρ οἰνώ-
φοισα ταῦτ’ εἶναι διὰ τὸ μηδενὸς μετέχειν βάρους, sed eodem
loco docuit πάντα τὰ μέρη τοῦ κόσμου ἐπὶ τὸ μέσον τοῦ κόσμου
σὺν Φορὰν ἔχειν, μάλιστα δὲ τὰ βάρος ἔχοντα et inter ea quae
mundi centrum petunt diserte nominat aerem et · ignem ²).
Praeterea in Stoicorum doctrina erat ἀνωτάτω εἶναι τὸ πῦρ ὃ δὲ
αἰθέρα καλεῖσθαι . . . μέθ ἣν τὸν ἀέρα, εἶτα τὸ ὕδωρ, ὑποστάθμην
’ δὲ πάντων την γῆν, μέσην ἁπάντων οὖσαν ³).

Quibuscum si conferuntur postrema verba e *Cicerone modo
laudata „sive quod a gravioribus leviora natura repellantur'’
non est in hac re quicquam quod Epicurei refellerent.

Lucretius igitur eo loco , de quo agimus ‚ non redarguit
aliquam doctrinam philosophorum , sed opinionem vulgarem ,
quod iam vel inde apparet q'uod in libro tertio (cf. ve. 429) ’
et in libro quinto (cf. vs, 458, 501), ubi de animo ‘et de
aethere sermo est ‚ ad hanc quaestionem nullo modo redit.
Quod cum ita sit, 'non est mirum eum inter ea quae sua natura
sursum ferri videantur flammam (neque dicit ignem aut -ardo-
rem) et arbores primo loco nominatim afferre , quippe de quibus
vulgares homines ‘facillime id credere possint.

 

1) oio. θὴρ. T. 1. §40-
ε) stob. nol. 1, ιω..
«8) Diog. L VII, 137.

