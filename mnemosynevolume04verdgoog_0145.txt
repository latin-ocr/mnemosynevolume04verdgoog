Ansonxnus. 135

mihi conflare , semper ratus sui quemque auctorem optimum ’
interpretem esse neque cuiquam licere coniecturis scripta tentare
antequam universa scriptoris opera perlegisset et relegisset.
Keckius , insigni acumine praeditus ad corruptelas indagandas
nec raro locis laborantibus aptam medicinam afferens , integram
mihi suppeditabat non tessellatim compositam tragoediam ; versio
mea prodiit in programmate Gymnasii Daventriensis anni 1887-8.
Brevi post, aliquanto plus otii nactus, ad Aeschylum redii,
simul tamen post experimentum in Keckii Agamemnone factum
id tenens , exinde mihi quantum fieri posset religiosissime li-
brorum fidem esse observandam. Itaque Weilii editione Teubne-
riana (1884) usus sum, quum Septem adversus Thebas et Persas
verterem (De Gids 1891, 1893) ⁴et eximia Weckleinii editione
(Aesch. Orest. Teubner 1888) quum Ohoephoros et Eumenides
patrio sermone exprimerem. Postremo loco Supplicibus operam
navavi , iterum Weilii editione usus , tunc demum , quum Ae-
schyli indolem, artem et vim poeticam probe novissem , col-
latis Weckleinii (Calvary 1885), Krusii et Oberdickii editionibus
ipse vitiosa pro v'iribus emendans. Deinde versionem meam
Agamemnonis recognovi, praecipue ad Weckleinii editionem
(1888), ita quidem ut quam proxime accederem ad ea quae.
libris tradita essent, simul tamen traditas lectiones accurate
ponderans et pensitans. Quo instituto iudicio omnia corrigere
conatus sum, quae emendatione egere mihi viderentur ; sic novam
fere tragoediae recensionem mihi comparavi. Eodem modo in
Choephoris et Eumenidibus versatus sum. Id mihi proposueram,
ut textum constituerem, in quo nil ambigui, nulla lacuna
superesset. Usus sum , ut eo pervenirem , cum mei ipsius , tum
Weckleinii , Weilii , Hermanni, Keckii , aliorum coniecturis.
Haec 'censui esse praemittenda, ut viris doctis videar non
temerario impetu et stulte ingenio confidens medicinam locorum
saepius corruptissimorum tentasse , sed praeeunte satis longa

meditatione. Simul velim agnoscant et ignoscant me saepius -

coniecturis non ea assecutum esse quae Aeschylus debuerit, sed
quae scribere potuerit. Tali enim textu opus est ei qui tragoe-
diam antiquam lingua vernacula reddere cupit. Qui si velit
ἐπέχειν donec viri docti meliores correctioneS, emendationes
manifestas et certas ei suppeditaverint , rustico similis erit , ex-

