nosen-rme. 315 ·

pervenirent ad summum florem , ad perfectum modum suae
cuiusque naturae.

Hoc argumentum est falsum , nam licet res poseint multo
citius dissolvi quam restitui , tamen ipsa rerum natura id re
vera fieri minime docet , nam ex. gr. robur citiusne in suas
atomos dissolvitur quam quercus crescit e suo semine? ossa
animalium celeriusne putrescunt quam ipsa animalia exstiterunt?

Sed poeta ex sententia generali ratiocinatus est. Quam si
concedimus , hoc dicit: arbor ex. gr. constat ex atomis , quae
per varias vias e semine, ex humo , ex aere , conferuntur ad
arborem alendam et augendam. Si autem per totum tempus
praeteritum ‚ quod est infinitum ‚ res in atomos essent dissolutae
et hae atomi ipsae perpetuo essent contritae et destructae ‚ ex
sententia generali quae est posita ‚ sequitur phu quam tempore
infinito opus esse ad eas atomos reconstruendas , quo facto de-
mum ex iis arbor posset crescere. Itaque quoniam tempus plus
quam infinitum non exstet, nulla res posset restitui. Attamen
non solum res refici videmus , verum etiam singulis rerum
generibus certum ac definitum tempus constare, videmus quo
perveniant ad summum suum incrementum.

Haec argumenta excipiuntur- duobus quae rursus alius sunt
generis quaeque physica nominare velim.

Vs. 565-576: solidae et durae cum sunt atomi, explicari
facile potest cur sint res durae et res molles; mollia enim
fiunt quae plus spatii ‚habent inter duras et solidas atomos 3 si
vero ipsae atomi sunt molles , non explicatur unde sint res durae.

Vs. 577—583: re vera videmus etiam nunc esse res solidas
et duras , quae igitur constant ex solidis atomis3 sed si atomi
fragiles (non dicit molles) essent, non potuissent manere per
aeternum tempus praeteritum.

Denique res habent sua quaeque et modum et tempus et
formam3 omnia manent intra suos fines ita ut ne colores qui-
dem et maculae avium commutentur, sed per singula genera
semper redeant3 id autem fieri nullo modo posset, nisi elementa
essent immutabilia.

Hoc argumento (vs. 584—598) finitur series argumentorum
quibus rerum primordia sive atomos esse solidas , aeternas ‚
immutabiles· demonstratur. Quae tum sequuntur, inde a. vs.

