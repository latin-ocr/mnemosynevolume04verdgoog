418 nn smmum nonsmoontm

ἀπὸ Πεισιστράτου. Tum Eustathins 785. 42 et scholium Townley-
anum ad Κ 1 paene eisdem verbis tradunt Δολώνειαν ab Homero
separatim confectam a Pisistrato Iliadi esse insertam ¹). Postremo
scholium ad λ 603 versum hunc deberi Onomacrito Pisistrati
comiti narrat. Nihil horum ex quo fonte fluxerit scimus. Sed
non aliter. ac ea' quae apud Pausaniam de nomine Δονόεσσα le-
guntur e narratione ipsa de recensione Pisistratea derivata esse
videntur. Quod autem ad Pisistratum Oauer refert etiam paucos
aliquos locos ab antiquis aut non impugnatos aut ita im-
pugnatos ut nullum interpolatoris nomen adderetur ‚ ut λ vs.
563—627 Aristarchus damnavit, n 80 Ohaeris 'Aristarchi ae-
qualis ³), nostra hoc, si recte hactenus disputavimus , non referre
apparet , de origine et aevo etiamsi ei assentiamur. - '
Pertractatis igitur eis quae attulerunt Erhardt et Oauer ad
causam suam probandam , nullo modo propositum suum eos at-
tigisse apparet , nihil enim in illis esse quo cogamur Pisistra—
teae recensioni fidem habere , ab altera autem parte neque silen-
tium Alexandrinorum ita explicari posse, ut non aliquam vim
contra eam habeat ‚ neque ipsam orationem carminum Homeri-
corum eiusmodi esse ut formam illam ‚ quam nunc habent ,

' aut aevo demum Pisistrateo accepisse credibile sit ‚ aut, sine

litterarum ope verisimile. Quo addere licet quod recte monuit
Volkmann v. d. 4), rhapsodos ipsos , si sibi non expedire arbitra—
rentur carmina Homerica scripta habere ‚ vix cogi potuisse ut

—

 

1) Testem huius rei vWilamow. profert etiam scholiastam ad Dionysium 'Phi-acam,
cf. Villoison. Anecdot. 11 p. 185 Bekker. Anecdota Graec. II p. 768. Nullo inre.
Nam uon tantum grammaticus ille ignotus nomen Pisistrati non affert ‚ sed ne
separatim quidem contendit natam τὴν Δολώνειαν vel Νυκτεγερσίαιὶ ut ille eam
appellat. Quid intersit inter Ποίησις et Ποίημα docet. Ποίησις eet Ilias tota Hostum·
quaeque ῥαψῳδία. Ποίημα enim est σύνταγμα τὸ ἓν τῷ αὐτῷ ἄρχον καὶ τέλος ἕχον.
Exempli qratia affert librum Iliadis K. Si voluisset hunc librum separatim con·
fectum esse, aliis verbis idem de singulis quibusque Iliadis sustinuisset rhapsodiis.

2) Notitiam de Δολωνείᾳ Erhardt (1.1. p. 162) confirmari putat insolito cultu
heroum qui in ea primas partes agunt. Nam Agamemnonem, Menelaum, Diomedem,
Dolonem pellibus ferinis indutos proponi. Eo autem indicari ea aetate rhapsodiam
nostram conditam esse qua poeta Pisander Herculem pelle leonis tectum introduceret,
i. e. aero Pisistratou. Ut hoc ita sit, quod non diiudico, non video inde sequi ut
a Pisistrato Δολώνεια Iliadi invecta sit.

3) Cf. vWilamow. l.l. p. 247.

4) Gesch. u. Krit. der Wolfschen prolegom. 1874 p. 817.

