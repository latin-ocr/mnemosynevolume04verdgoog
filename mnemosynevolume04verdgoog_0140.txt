130 vmerrus.

cultum et munditias copiaque et affluentia luxu proprior.” In
praecedentibus narravit scriptor Crispum illum , quamvis senatoria
dignitate carentem, tamen multos triumphalium consulariumque
potentia antecessisse. Erat igitur Crispus vir gratiosus , auctoritate
pollens , divitiis florens ‚ omni munditiarum et elegantiarum genere
delectatus. Quamquam, ut ex sequentibus patet, vigor animi in
eo inerat et ingentibus negotiis par erat, tamen multum a
veterum vitae consuetudine et studiis differebat. Amor enim
vitae lautae et elegantis, humanitatis , otii studiosi (si oxymoro
uti concedatur), eu'm luxus amantiorem fecit quam rerum gerun-
darum reipublicaeque capessendae. Librorum consensus tralaticia
pertinacia indicare videtur Tacitum scripsisse „luxu propior.”
Sed omnino non induci possum ut credam. Crispus luxui non
propior erat , sed tota vitae ratio , a negotiis honoribusque pu-
blicis aliena , eum luxui proniorem reddebat. Alibi quoque 'Paci-
tus illud vocabulum cum dativo iunctum de rebus quae dicun—
tur abstractis adhibet, nempe Ama. IV, 29 scribit haecce:
„addideratque quaedam contumacius, quam tutum aput aures
superbas et offensioni proniores.” Itaque nescio an hoc loco
quoque lectio buxu pronior praeferenda sit. De personis usitatius
est scribere pronus in s. ad, ut Hist. I, 13, in fine capitis:
„prona in eum aula Neronis ut similem.’'

ffism. II, ¹70. Vitellio cum exercitu campos Bedriacenses oculis
perlustrante , ubi foedae hominum bestiarumque reliquiae , vasti-
tas agrorum , arbores subversae , cogitationes de fortunae incon?
stantia movent, milites gregarii , tribunorum praefectorumque
exemplo perducti, e via deflectunt, varias pugnantium stationes
in memoriam revocare conantes , omnia oculis suis proposita
intuentes et mirantes; „et erant,'’ procedit scriptor, „quos varia
sors rerum lacrimaeque et misericordia subiret.’' Postrema illa
mihi minus bene cohaerere videntur. Quid enim milites subiit?
Nempe lacrimae et misericordia, qui corporis et animi affectus
diro stragis spectaculo efficiuntur. Sed causa movens lacrimarum
misericordiaeque fuit cogit-atio quae milites campos illos devas-
tatos intuentes subiit fortunae instabilis et variae. Quare levi
mutatione legere velim: quos varia sorte rerum sqq.

