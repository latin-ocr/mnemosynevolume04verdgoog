Amsrormns. 335

operibus , passim ibi citantur versus ex fabulis hodie deperditis
Aristophanis aliorumque comicorum (Eupolidis Hermippi Phere-
cratis Platonis Strattidis Sannyrionis) nec non aliorum poetarum
(Archilochi Aeschyli Sophoclis Euripidis); saepe ibi indicatur
quid in scena agatur vel cernatur vel quomodo verba inter
actores colloquentes sint distribuenda. Haec omnia dele et restant
exilia. annotationum fragmenta , qualia nullus non Aristophanis
lector currente calamo possit conscribere 3 nuda restant ossa
adipe carnibusque exuta. Quapropter miror Dindorfium , qui
recte quidem in sua scholiorum Aristophaneorum editione scripsit:
„scholia Ravennatis codicis minus quam vulgo sunt copiosa ,
„caret enim non solum Byzantinorum grammaticorum annota-
„tionibus sed etiam de scholiis Alexandrinis passim omisit quae
„ad explicandas poetae sententias minus necessaria viderentur''
et mox de Veneto: „scholia antiqua longe quam Ravennae habet
„ampliora'’, attamen Ravennatem „librorum omnium et aetate
„et auctoritate principem” vocavit. Aetatem nunc non moror,
sed auctoritas Ravennatis neque in textu constituendo est potior,
crebris enim locis ,solus Venetus verum praebet, neque in
scholiis eam magni esse faciendam apparet. Itaque εἰ ἐν εὕκτοῖς
τὸ πρᾶγμα ἐγένετο, scholiis codicis R libenter carerem, modo
Veneti scholiis accurate et nitide denuo a sagaci philologo ,
qualis est Rutherford , editis perfrui mihi liceret. N unc grati
sane donum a Rutherfordio oblatum accepimus , sed fieri non
iam poterit quin similis paretur scholiorum Venetorum recensiO,
dein vero —- nam crescit indulgens sibi dirus hydrops — ter-
tium flagitabimus librum, eum quoque satis spissum opinor,
qui complectatur ceterorum codicum scholia. ,

Sed ad singula venio , ut calculos aliquot qualescunque affe-
ram , qui operi illi extruendo aliquando inservire possint fortasse.

Vs. 73. Iophon Sophoclis filius vivente patre vicit in tragico ·
certamine, διὸ ἀμφιβάλλει (Dionysus) μήποτε τοῦ Σοφοκλέους
εἴη εἰρηκὼς τραγῳδίαν. Ferenda haec sunt fortasse, cum etiam
ad vs. ¹78 Iophon dicatur rideri ὥς τοὶ τοῦ πατρὸς λέγων
ποιήματα , sed quoniam in V extat τραγῳδία , ‚suspicor scholiastam
scripsisse εἴη νενικηκὼς τραγῳδίᾳ. Etiam εἰσηχὼς et καθει-
κὼς τραγῳδίαν in mentem veniunt.

