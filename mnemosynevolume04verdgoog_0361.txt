KEPMATA. 351

bei den Zuhorern , vor deren Augen der Redner jedes der 'beiden
ἐκείνων mit Blick und Handbewegung begleitet‚ ein Missver-
standniss unmoglich war, versteht sich von selbst.'' Mediocris
scriptor sit oportet ‚ qui ita res enarrat , ut recte intelligi vix
possit nisi ab iis ‚ qui rebus ipsis interfuerunt. Non talem
Xenophontem in Anabasi et in Cyropaedia cognovimus3 sed hic
quoque locus demonstrat ‚ qu od saepe in Hellenicis usu venit,
reliquos libros omnes , sed imprimis priores , pessime habitos
esse milleque modis decurtatos , interpolatos, suppletos. ’Itaque
iniquum fortasse est postulare ut dicam, unde illud importunum
σφᾶς sese in textum insinuaverit, sed credo ad εὑρήσετε ad-
scriptam olim ‚fuisse variam lectionem φωρασετε. Cum reliqua
evanida forent, literae Φ . . ασ . . , quae solae supererant , pro-
nominis speciem referre videbantur. Verum hoc utcumque est,
restat ut totum locum adscribam: ὅθεν μάλιςα τάληθῆ πεύσεσθε
καὶ οὔ μετανοήσαντες ὅςερον εὑρήσετε αὐτοὺς ἡμαρτηκότας τὰ
μέγιςα εἰς θεούς τε καὶ ὑμᾶς αὐτούς, συμβουλεύω ὑμῖν κτὲ.
Etenim in nostris libris post ὑμᾶς αὐτούς solet plene interpungi,
deinde inserta particula sequitur: συμβουλεύω δ’ ὑμῖν. Nullo
negotio sentimus, quam supervacaneum illud δέ sit.

XXI. Nunc, me advertit quod de Eteonico legimus, quid in

, insula Chio fecerit Hell. ΙΙ. 1. 4. Quum praesidium Spartanorum

inopia premeretur, facta erat militum coniuratio, ·qui hoc age-
bant ut signo dato urbem diriperent. Placuerat autem κάλαμον
Φέρειν ἵν’ ἀλλήλους μάθοιεν ὁπόσοι εἴησαν. Decrevit Eteonicus
seditionem reprimere , sed multum interesse iudicabat, ne quid
de militum suorum nefariis consiliis rescivisse videretur itaque
callidus dissimulator cum quindecim, hominibus armatis circumiit
urbem καὶ ἐντυχών τινι ὀφθαλμιῶντι ἀνθρώπῳ ἀπιόντι ἐξ ἰατρείου
κάλαμον ἔχοντι ἀπέκτεινε, cuius rei causam cum homines vulgo
quaererent, παραγγέλλειν ἐκέλευεν ὃ Ἐτεόνικος ὅτι τὸν κάλαμον
εἶχε· κατὰ δὲ τὴν παραγγελίαν ἐρρίπτουν πάντες ὅσοι εἶχον τοὺς
καλάμους, ἀεὶ ὃ ἀκούων δεδιὼς μὴ ὀφθείη ἔχων. Quid hic tandem
callide et prudenter excogitatum est? Nugatorem Eteonicum
- esse dicam, nisi sumam oculorum morbum fuisse qui itidem
κάλαμος diceretur. Scilicet Spartanus dux metueb‘at ne conta-
gium ab uno serperet ad plures et patrum imprimis memoria
nostri saepe duces experti sunt, quantum inesset periculi uni-

