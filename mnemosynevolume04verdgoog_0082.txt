AD CORPUS INSCRIPTIONUM RHODIARUM.

SORIPSIT

Η. VAN GELDER.

—-00<>—-

Inscriptiones Rhodi insulae fere mille quingentas numero nuper
in unum corpus redegit Hiller von Gartringen („Inscriptiones
Graecae Insularum Ι, Rhodi Chalces Carpathi cum Saro Casi ;
consilio et auctoritate Academiae litterarum regiae Borussicae
edidit Fridericus Hiller de Gaertringen, Berolini 1895”). Quas
cum congereret, rem suscepit utilissimam ; desiderio enim maximo
huiusmodi operis iamdudum tenebantur omneS, qui rebus Rho-
diorum operam dabant. Neque solum opus absolvit, immo ita
absolvit, ut summa eius admiratione haud uno nomine tenea-
mur. Namque industria , sagacitate , diligentia in edendo fuit
singulari , felici ingenii acumine usus locis laborantibus persaepe
mirifice profuit. Brevi ut dicam quid sentiam: non alius quis-
quam melius mihi hucusque de rebus Rhodiorum meritus esse
videtur. Paulo audacius fortasse hoc dictum est, non diffiteor,-
meo tamen iure mihi dixisse videor. Etenim multi huius operis
praestantiam facile agnoscent, pauci vero confidentius extollent
quam ego ‚ qui cum mihi itidem inscriptiones Rhodias edendas
proposuissem et absolutum opus iam haberem tantum non
omne, tum demum emisso libro Hilleri in re eadem versatum
esse utrumque nostrum tandem compererim. Vix quisquam
igitur me iustius Hillerum laudabit. At idem ego, ut facile
intellegitur, novi „Corporis Inscriptionum” iudex exstiti severus
et diligens, qui maculas libri summa mentis intentione indaga-
rem, ad detegendas eas optime paratus. Quas passim adesse
vel rectius latitare ne mireris: ne praestantissimum quidem

