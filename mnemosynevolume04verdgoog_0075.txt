nucnn'rms. 65

relinquere (vs, 63). Quod si faceret ‚ Lucretio iniuriam inferret.
Re vera enim hoc est summum consilium propositumque poetae,
ut animos metu deorum mortisque liberet.

Quam ob causam priusquam hanc rationem consiliumque
operis exponat, Lucretio agendum est de .eo quod ipsum per-
movit et adduxit ut doctrinam tam gravem et difficilem a qua
vulgus abhorreret , versibus doceret.

Haec causa movens autem fuit religio popularis „quae caput
a caeli regionibus ostendebat horribili super aspectu mortalibus
instans''. De ea igitur prius quam propositionem continuet dicit
vs. 62 sqq.

Concedimus transitione hanc partem carere , id quod statu
carminis imperfecto explicatur et excusatur. Cohaerentia tamen
cum superioribus versibus , si recte video , non desideratur.
Verba vs. 54: „nam tibi de summa caeti ratione deumque disserere
incipiam'' generaliora et magis indefinita sunt, quam ex Mun-
ronis interpretatione apparet, qui' putat ea pertinere ad libros
quintum et sextum.

Implicite et abscondite haec verba rationem totius carminis
continent, quam ut latius et uberius explicet poeta et una
historice exponat , incipit denuo ab illis verbis: Humana ante
oeulos foede cum vita iaceret in terris oppressa qravi sub reliqione''
cett. A deorum igitur metu homines sunt liberandi et docendi
„quid possit oriri , quid nequeat, finita potestas denique cuique
qua nam sit ratione atque alte terminus haerens'' (75-77), id
quod primus Epicurus fecit (62—79). Haec autem doctrina
homines non facit impios, quod Memmius putare possit, sed
„illa reliyio peperit scelerosa atque impia sacta'’ (80—101).

Sed iam fieri poterat ut Memmius poetarum carminibus duc-
tus hanc philosophiam aversaretur. Hac ratione scilicet inter-
pretor verba Lucretii: „Ditemet a nobis iam quovis tempore ve-
tum terriloquis victus dictis desciscere quaeres”. Futurum hoc , ni
fallor, habet vim optativi potentialis Graeci, id quod commen-
datur sententia versuum qui sequuntur, Simili modo Seneca in
simili re (Epist. Mor. lib. VIII, ep. 2, §29): ne extra rerum
naturam vagari virtus nostra videatur, et memet sapiens et do-
lebit et expallescet . . . §30 multi professi sapientiam levissimis
nonnumquam minis exterriti sunt'’. Errant igitur qui putant

5

