142 msomus.

miserae servae, quae se facilem caedem , vilem praedam esse
vehementer luget. Hoc igitur ei in optatis est, ut similiter
inimici sui inermes, omni auxilio carentes , nihil de resistendo
cogitantes , dolo pereant et victimae faciles , perinde atque ipsa
Casandra , ferro ultoris succumbant. Hanc sententiam ‚ breviter,
paucissimis verbis editam , latere in verbis corruptis, vix potest
dubitari.

Verba τοῖς ἐμοῖς , in tertio versu, expungenda esse facile
perspicitur; negligentia librarii e versu praecedente repetita ‚
legitima verba expulisse videntur ; simul apparet vocabulum
ὁμοῦ cum versu sequente apte iungi non posse et vel corrigen-
gendum vel eiiciendum esse. Quae si ita sunt, non opus est in
emendandis hisce , praesertim prioribus , verbis ad tractum lite—
rarum sedulo attendere ; reliqua verba, si correctione egent ,
non nisi leviter immutanda sunt. Id etiam curae esse debet ‚
ut verbo τίνειν iusta ac legitima significatio, poenas luere, ser-
retur, neque sensus puniendi , ulciscendi ei tribuatur, quamquam
id forsan auctoritate Sophoclis (Oed. Oolon. 230, 1203) defendi
possit. ⁹

De versu sequente notandum mihi videtur vocem θανούσης
misere, languere et nequaquam sufficere ad necem, de qua sermo
est, designandam. Casandra, quae iam vs. 1317 et 1320 voca-
bulis θανούση et θανουμένη usa est, nunc de genere mortis que-
ritur et procul. dubio ultores suos rogat non ut mortuam, sed
ut caesam servam ulciscantur. Vocabulum θανούσης, etsi nemini
suspicionem movisse videtur, emendatione egere persuasum habeo.

Haec si recte disputata sunt, bene locum expedivisse mihi
visus sum scribendo

ἡλίου δ’ ἐπεύχομαι

πρὸς ὕστατον Φῶς τοῖς ἐμοῖς τιμαόροις

ἐχθροὺς Φοναῒσι κλεπτικαῖς τίνειν θέμιν

δούλης σφαγείσης εὐμαροῦς χειρώματος.
Vocabulis Φοναῖσι κλεπτικαῖς , ut mihi videtur, optime indicatur.
ultio necopinantibus inimicis , non ad defensionem paratis ‚
superveniens Iuvat hic memorare Sophoclis locum in quem
postea incidi, ad commendandum verbum κλεπτικαῖς haud
parum facientem3 sunt nempe tragoediae Electrae versus 36, 37,
in quibus Orestes dicit, Apollinem eum vaticinio· iussisse

